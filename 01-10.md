## 1. Navesti najvažnije modele podataka kroz istoriju računarstva do danas.

Reprezentacija koja se nalazi na konceptualnom nivou apstrakcije naziva se ***model podataka***.
Njime se predstavlja logička struktura svih podataka u bazi kao i skup operacija koje se mogu izvršiti nad njima.


Najvažniji modeli podataka su:
- **mrežni model** - IDS ('prvi' SUBP, 1960te), Associate PL/I (kraj 1960ih), CODASYL (grupa za standardizaciju)
- **hijerarhijski model** - IMS (1968., IBM), System2000
- **relacioni model** - Peter Chen, 1976.
- **model entiteta i odnosa**
- **prošireni relacioni model**
- **objektni 'model'**
- **objektno-relacioni model**

## 2. Objasniti osnovne koncepte mrežnog modela podataka.

***Strukture podataka*** su nalik na slogove u programskim jezicima. Slog sadrži podatke jedne pojave entiteta i sastoji se od polja koja odgovaraju atributima. Svako polje sadrži jednu vrendnost atributa. Označavaju se pravougaonicima

Strukture podataka se povezuju ***vezama*** koje su slične pokazivačima u programskim jezicima.

***Tipovi veza*** su:
- više - više
- jedan - više
- jedan - jedan

Za implementaciju u računaru koriste se usmereni grafovi.

![](resources/mrezniModel1.png)

![](resources/mrezniModel2.png)

![](resources/mrezniModel3.png)

## 3. Objasniti osnovne koncepte hijerarhijskog modela podataka.

U osnovi slično mrežnom modelu, s tim da se zahteva hijerarhija. Skup slogova povezanih vezama tako da grade hijerarhiju.

Nije dozvoljeno višestruko vezivanje čvorova (tj. do svakog čvora vodi tačno jedan put od korena) i posledica ovoga je redudantnost.

Skup slogova u kolekciji počinje 'praznim' (dummy) čvorom.

Složeni odnosi zahtevaju više hijerarhija.

![](resources/hijerarhijskiModel1.png)

## 4. Objasniti ukratko osnovne nivoe apstrakcije kod savremenih baza podataka.

Razlikujemo četiri osnovna nivoa:
- ***spoljašnja shema*** - šta korisnik vidi
- ***konceptualna (logička) shema*** - sve ono što čini logički model podataka
- ***fizička shema*** - fizička organizacija podataka u sistemu. Opisuje datoteke i indekse koji su korišćeni pri implementaciji na fizičkom uređaju.
- ***fizički uređaj*** - fizička organizacija podataka na fizičkim uređajima

Korisnik svoje zahteve nad bazom definiše na konceptualnom i spoljašnjem nivou.

## 5. Objasniti uglove posmatranja arhitekture baze podataka.

Postoje tri ugla posmatranja arhitekture:
- ***ugao komponenti***

  Komponente sistema se definišu zajedno sa njihovim međusobnim odnosima. SUBP se sastoji od skupa komponenti koje obavljaju neke funkcije.

  Posmatranje komponenti je **neophodno** pri implementaciji ali **nije dozvoljeno** da bi se odredila funkcionalnost sistema

  Osnovne komponente su:
  - podaci (integrisani i deljivi)
  - hardver (procesor, glavna memorija, spoljašnje memorije)
  - softver (SUBP, alati za razvoj, pomoćni programi)
  - korisnici (programeri, administratori, krajnji korisnici)


- ***ugao funkcija***

  Prepoznaju se različite klase korisnika i funkcije koje sistem izvšrava za njih. Najčešće se prave hijerarhije korisnika.

  **Prednost** pristupa je u jasnoći predstavljanja funkcija i cilja sistema. **Slabost** je u nedovoljnom uvidu u način ostvarivanja funkcija i ciljeva.  


- ***ugao podataka***

  Prepoznaju se različite vrste podataka. Arhitektura se određuje tako da definiše funkcionalne jedinice koje koriste podatke na različite načine. Kako su podaci centralna tema SUBPa, ovaj pristup se preporučuje kao najpoželjniji

  **Prednost** je u isticanju centralne pozicije podataka u sistem. **Slabost** je u nemogućnosti da se arhitektura u potpunosti odredi ako nisu opisane i funkcionalne celine.

Pristupi se moraju objediniti kako bi se dobio model arhitekture koji u svakoj posmatranoj tački daje dovoljno informacija o odgovarajućim aspektima.

## 6. Objasniti standardizovanu arhitekturu ASNI/SPARC.

Jedan od najvažnijih standarda baza podataka, nastao 1977. godine. Načelno počiva na podacima, ali zapravo je objedinjen pogled.

Prepoznaju se tri nivoa podataka:
- ***spoljašnji nivo*** - kako korisnici i programeri vide podatke. Može postojati više domena, gde svaki obuhvata samo podatke značajne jednoj klasi korisnika.
- ***konceptualni nivo*** - kako podaci čine celinu iz ugla poslovnog okruženja. Apstraktna definicija baze podataka.
- ***interni nivo*** - kako su podaci implementirani na računaru / računarima. Obuhvata elemente fizičke implementacije.


## 7. Kakav je odnos relacionih baza podataka i standardizovane arhitekture ANSI/SPARC?

Za razliku od gore navedene podele nivoa u ANSI/SPARC arhitekturi, u relacionom modelu nivoi se mogu predstaviti na sledeći način:

- ***Konceptualni nivo***, koji čini shema baze podataka. Obuhvata opise atributa, ključeva (primarnih i stranih) i ograničenja.
- ***Interni nivo***, koji čine fizički aspekti - indeksi, prostori tabela i razne optimizacije.
- ***Eksterni nivo***, koji čine pogledi, koji pružaju denormalizovanu sliku dela domena.

## 8. Objasniti primer arhitekture klijent - server.

Osnovna ideja je razdvajanje funkcionalnosti servera i klijenta. Server pruža usluge koje klijent koristi.

**Server** je zadužen za definisanje podataka i upravljanje podacima, tj. za obradu upita, optimizaciju, izvođenje transakcija, zatim bezbednost, integritet, oporavak.

**Klijent** je zadužen za ostvarivanje komunikacije između aplikacije i servera i upravljanje podacima koji su keširani na njegovoj strani (podaci, katanci, provera konzistentnosti podataka)

![](resources/klijentServer.png)

## 9. Objasniti koncept distribuiranih arhitektura na primeru arhitekture ravnopravnih čvorova.

Imaju više servera, koji imaju različite ili deljene uloge. Primer: arhitekutra ravnopravnih čvorova i federativne baze podataka.

**Arhitektura ravnopravnih čvorova**


Svaki čvor može imati svoju sopstvenu fizičku organizaciju podataka - ***lokalna interna shema (LIS)***.

Poslovno vođenje tih podataka na konceptualnom nivou je opisano ***globalnom konceptualnom shemom (GCS)***.

Zbog fragmentacije i replikacije podataka, na svakom čvoru je potrebno da postoji logički opis podataka - ***Lokalna konceptualna shema (LCS)***. Može se reći da je GCS unija svih LCSa.

Korisnici na spoljašnjem nivou imaju odgovarajuće ***spoljašnje shema (ES)***

Ova arhitektura je prirodno proširenje ANSI/SPARC modela:
- transparentnost podataka je praktično nasleđena
- transparentnosti lokacije i replikacije podataka su podržane na osnovu definicije GCSa i LCSa i njihovog odnosa i preslikavanja.
- transparentnost mreže počiva na GCSu

![](resources/ravnopravniCvorovi.png)

## 10. Objasniti osnovne koncepte relacionog modela podataka.

Relacioni model čine:
- ***Strukturni deo relacionog modela*** - način modeliranja podataka
- ***Manipulativni deo relacionog modela*** - način rukovanja modeliranim podacima
- ***Integritetni deo relacionog modela*** - način obezbeđivanja valjanosti podataka

*Sve* se modelira tabelama - i entiteti i odnosi.

Relacioni model je u potpunosti formalno matematički zasnovan.
